اسم البرنامج: الاتجاه المعاكس
عنوان الحلقة: السيسي.. عدو المساجد أم مؤصل لتصحيح الدين؟
مقدم الحلقة: الحبيب الغريبي
ضيفا الحلقة:
- محمود عطية/ رئيس ائتلاف مصر فوق الجميع
- محمد عباس/ عضو ائتلاف شباب الثورة السابق
تاريخ الحلقة: 28/7/2015
المحاور:
- دعوة السيسي لتجديد الخطاب الديني
- الأزهر.. التحولات والتناقضات
- محاولة لاستبعاد المناوئين للانقلاب
- موقف السيسي من ظاهرة الإلحاد
- حرق كتب دينية وتراثية
- مغالطات درامية خطيرة
الحبيب الغريبي: تحية طيبة مشاهدينا الكرام، ألم يدعو الرئيس المصري عبد الفتاح السيسي إلى ثورة دينية للوصول إلى خطاب ديني يتناغم مع عصره؟ لماذا يدعو السياسيون في مصر إلى تجديد الخطاب الديني ولا يدعو إليه رجال الدين أنفسهم؟ وما هدفهم من ذلك؟ ما هو مفهوم الخطاب الديني الذي يطالب السيسي بتجديده؟ وهل المقصود منه تجديد الفروع أم الأصول؟ ألا يرى البعض في دعوة السيسي لتجديد الخطاب الديني خلاصه من التيارات الإسلامية التي يعتبرها عدوة له؟ هل هناك فعلا من هو مؤهل وقادر على تجديد هذا الخطاب في مصر في ظل ما تشهده البلاد من أحداث؟ ألا يرى السيسي بدعوته لتجديد الخطاب الديني أن الشريعة صالحة لكل زمان ومكان وإذا كان الأمر كذلك فلماذا لا يطبقها في الحكم إذن؟ ألا يهدف السيسي من دعوته لتجديد الخطاب الديني استخدام الدين كأداة للسيطرة على المصريين بعد أن فشل نهجه الأمني الصارم في تحقيق ذلك؟ ألم يفرط بعض رجال الدين في مصر أو يُفرط في التملق للسيسي؟ ألم يبلغ الأمر بأحدهم برفعه إلى مرتبة الأنبياء؟ ألم يأمم السيسي المؤسسة الدينية ويمنع كبار الدعاة من الإمامة والخطابة؟ ألم يضعهم تحت الرقابة ويمنعهم من السفر؟
ولكن في المقابل لماذا لا ينظر إلى الجوانب الإيجابية لدعوة السيسي لتجديد الخطاب الديني؟ لماذا لا ينظر إليها على أنها دعوة لمواجهة التطرف والطائفية؟ ألا يسعى السيسي إلى نشر الوسطية والاعتدال والبعد عن السياسة في الدين؟ ألم يشدد الرجل في دعوته على أنه لا يقصد ثوابت الدين إنما الأفكار المتشددة التي اكتسبت قدوسية على مدى مئات السنين؟ ألا يدفع الفكر الديني المتطرف الأمة الإسلامية لئن تكون مصدرا للقلق والخطر والقتل والتدمير في الدنيا كلها كما يقول؟ أسئلة أطرحها على الهواء مباشرة على ضيفي في الأستوديو محمود عطية رئيس ائتلاف مصر فوق الجميع، ومحمد عباس عضو ائتلاف شباب الثورة السابق، نستكمل نقاشنا بعد هذا الفاصل القصير فابقوا معنا.
[فاصل إعلاني]
الحبيب الغريبي: مرحبا بكم مجددا مشاهدينا الكرام في الاتجاه المعاكس، سيد محمود عطية بات واضحا منذ البداية أن السيسي يتقنها كثيرا هذه اللعبة لعبة استخدام الدين اللعب على أوتاره توظيفه للأغراض السياسية، الرجل لم يترك فرصة حتى قبل مجيئه للسلطة للحديث في الدين، مرة لتجديد الخطاب الديني، مرة للدعوة لثورة دينية، ومرات عديدة لإظهار ورعه وتقواه، في أكثر من مناسبة لبس جبة المصلح الاجتماعي، يعني هل كل شيء جائز لاستمالة الناس لربما التأكيد على شرعيته ومشروعيته، هل عرف السيسي من أين تؤكل الكتف بالنهاية؟
دعوة السيسي لتجديد الخطاب الديني
محمود عطية: اسمح لي الأول أهنئ الشعب المصري بقرب افتتاح قناة السويس الجديدة في 6 أغسطس شعبا ورئاسة وحكومة يعني، نمرة اثنين موضوع إن إحنا سنتكلم في موضوع الخطاب الديني عن نفسي أنا بس بقول عشان إن أنا مش عالم دين ولا رجل دين ولا متخصص في الدين فإحنا نتكلم فيها من ناحية سياسية لأني قرأت على الجزيرة نت إن في ناس يتدخلوا وهم مش أهل لذلك يعني فعشان برضه يبقى دا معروف وأنا..
الحبيب الغريبي: طيب لندخل بالموضوع مباشرة نعم تفضل..
محمود عطية: أولا الرئيس السيسي مش وحده من طلب تغيير الخطاب الديني ونحن نرى في جميع أنحاء العالم ولو حضرتك تخرج برا في الدول الأوروبية والكلام دا وما يجري لنا من تفتيش وإلى آخره والنظر إلينا بعين الشك والغيبة من الأفعال التي تتم عن طريق المتأسلمين، يعني لأن الإسلام لا يحض على هذا، وكان قبله قبل الرئيس السيسي خادم الحرمين الشريفين المرحوم الملك عبد الله عند اغتيال الطيار الكساسبة، الصحف في الإمارات العربية وفي السعودية وفي الجزائر كان في مؤتمر في المغرب في طنجة على تجديد الخطاب الديني، فلو المسألة تأخذ من ناحية أنه بثبت أقدامه أو يستغل هذا الموضوع لصالحه الشخصي أو لصالح منصبه فهذا كلام مردود عليه، الرئيس السيسي مش محتاج لهذا الكلام ولو حضرتك متابع جيدا أظن هذا طبعا أن الرئيس السيسي له شعبية جارفة والمسألة لا تتعدى إصراره لأنه دخل فيها ناس ابتدئ يخش ناس يغلطوا في الثوابت بقى الأئمة مش ثوابت العقيدة، لأني أنا سمعت خطاب الرئيس السيسي الأخير اللي بقول إن أنا لا أتكلم على العقيدة أنا أتكلم على الأفكار والآراء، في ناس دخلوا بقى مجاملة في التلفزيون وبدأوا يتكلموا بقى إلي يقول لك مش عارف الأئمة الأربعة مش عارف سوري يعني ما لهم لازمة واللي واللي..، حاجات من هذا القبيل فالراجل يتكلم على أساس أن المتخصصين هم اللي تكلموا..
الحبيب الغريبي: واضح، واضح سيد محمد يعني أين المشكلة أليس الحديث في الدين يعني شأن عام يعني أصبح مطروحا أكثر فأكثر على طاولة النقاش العام بعد كل الأحداث الأخيرة ثم أن الرجل يعني لم يخترع العجلة هو دعا إلى تجديد هذا الخطاب الذي يراه مهترأ متآكل لا ينسجم مع متطلبات العصر وليس على هذه الدرجة من الوسطية والاعتدال، إذن لماذا نشيطن مثل هذه الدعوات؟
محمد عباس: أه طبعا مش قد الوسطية والاعتدال طبعا لما يطلع علي جمعة هو قاعد السيسي قدامه ويقول للجنود اقتلوا إلي قدامكم دي ناس معفنة فطبيعي دا يعني لو إحنا نتكلم على الوسطية أكيد مش السيسي هو إلي بتكلم على الوسطية لما يطلع علي جمعة ويفتي بهذا الأمر وقتل الناس في الشوارع دا دي الوسطية إلي يتكلم عليها، فرق إيه عن داعش لما هو يطلع يقول الكلام دا بس أنا عندي رأي في نقطة استخدام الخطاب الديني أو المسار الديني للسيسي أنا في اعتقادي في 3 مسارات رئيسية يستهدفهم السيسي في خطابه في نقطة تجديد الخطاب الديني أولا خطاب للخارج بعد الانقلاب العسكري اللي قام به على جماعة الدكتور محمد مرسي رئيس الجمهورية أو أول رئيس جمهورية منتخب في مصر وعلى جماعة الإخوان المسلمين والإسلاميين إلي معهم أنه يقول خطاب للخارج أيوه هم كانوا عايزين يحاربوكم خاصة بروز جدا المؤتمر الأخير بتاع الرئيس عشان سوريا وخطاب الشيعة وضد الشيعة إلى خلافه، دا خطاب أول إن إحنا مش سنعادي الخارج وإحنا سنجدد الدين وإلى خلافه خاصة في ظل تحالفه المستمر مع الكيان الصهيوني وإسرائيل دي أول نقطة، النقطة الثانية السيطرة على منصات الدينية سواء الأزهر أو الكنيسة بشكل رئيسي، السيسي ظهر في 3 يوليو جنبه الشيخ الأزهر وجنبه الناحية الثانية بابا الكنيسة والخطاب المستمر والواضح هو السيطرة على المنصات الدينية وهو يقول أن الرئيس في تصريحه المسؤول عن دين المواطنين فبأي قانون يعني أنت بتقول إلي أنت ثرت على دولة دينية إلي كان يقيمها الإسلاميين وتجيء في نفس الوقت تقول أنا المسؤول عن الدين وأنا المسؤول عن تطبيق دينه وتهاجم الملحدين في خطاباتك وتتكلم عليها وتتطلع الشيوخ بتوعك زي علي جمعة برضه لسه أول أمبارح يتكلم على نقطة أن لا يجوز الخروج على الحاكم يعني ومن يخرج عليه فهو عاصي، بالتأكيد كدا أن الكلام على 30 يونيو والسيسي إنهم عصماء لو إحنا سنسقط الأحداث دي، النقطة الثالثة أنا في اعتقادي أن دي نقطة محورية هي جر الإسلاميين للخناقة بتاعت الدين، خناقة أن الأزمة مع السيسي هي الدين، لا الأزمة مع السيسي مش الدين الأزمة مع السيسي هي الديمقراطية فكرة الديمقراطية، الأزمة مع السيسي هي ثورة 25 يناير وأهدافها، الأزمة مع السيسي هي الفاشية والتقتيل اللي يعمله السيسي والفاشية المطلقة إلي هو شغال عليه وعليه هو يحاول أن يجر الإسلاميين إلى ملعب لعب عليه كثير قبل كدا أمن الدولة والمخابرات العامة وخلافه إن إحنا نسحب الإسلاميين للخناقة، النقطة دي 3 مسارات، نجيء بقى لو سنتكلم على تقدير الخطاب الديني إلي هو بتكلم عنه سنلاقي أن الأزهر أصلا أصولي يعني في الحديث عن قواعد الأصولية وخلافه، الأزهر أصولي لما طلع أسامة طلع الإسلامي البحيري يتكلم على تجديد الخطاب وعلى المواقف إلي يتكلم عليها السيسي مش العقيدة طلع أسامة الأزهري إلي هو المستشار الديني للسيسي طلع هاجم أسامة إسلام البحيري في مناظرة واضحة والأزهر تدخل لإنهاء برنامج إسلام البحيري.
الحبيب الغريبي: سيد محمود يعني بناء على كل هذا الكلام ألا ترى أنها مفارقة يعني السيسي الذي كان يعيب على الإخوان استخدامهم للدين في حكم البلد يعني يصنع نفس شيء اليوم يعني من باب حرام عليكم حلال علينا.
محمود عطية: لا بالعكس يعني هو السيد الرئيس لا يصنع شيء دا بقول نجدد الخطاب الديني، حضرتك يا أستاذ الحبيب اسمح لي هنا في بالنسبة لتجديد الخطاب الديني وكلام دا كلام مش يعني هنا في الدوحة كان في البروفسور مالك عبد العزيز كان ضيف هنا في الدوحة هنا قريب وكان يتكلم على أشياء تمام من ضمنها مثلا استخدام بعض الآيات القرآنية في الجهاد والقتال و و إلى آخره بمفاهيم صلبة وجافة وتؤدي إلى هذا البتاع والكلام مكتوب وهنا ضرب مثلا بسم الله الرحمن الرحيم {وَإِنْ طَائِفَتَانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُمَا فَإِنْ بَغَتْ إِحْدَاهُمَا عَلَى الْأُخْرَى فَقَاتِلُوا الَّتِي تَبْغِي حَتَّى تَفِيءَ إِلَى أَمْرِ اللَّهِ فَإِنْ فَاءَتْ فَأَصْلِحُوا بَيْنَهُمَا} فبقولك إيه بقى لو كان القتال قتال حرب الرجل إلي بقول اهو لو كان القتال قتال حرب طب أن سأصلح بينهما في إيه بقى ما خلاص ما الدنيا خربت وماتوا وخلصوا خلاص، فالجهاد بالمناقشة جهاد بالموعظة الحسنة {وَجَادِلْهُمْ بِالَّتِي هِيَ أَحْسَنُ} لكن إلي إحنا بنشوفه دا يعني لما يموت 21 مصري سواء بقى مسيحي مسلم أي حاجة في ليبيا هو دا الدين قال كدا؟ الدين قال اذبحوا الناس كدا ذبح نحر هو الدين بقول كدا، دا عار على علينا كلام إلي يحصل دا فإذا لما يجيء حد وسواء زي ما قلت الملك عبد الله عليه رحمة الله سواء في المؤتمر المعمول في طنجة إحنا هنا هنا وتكلموا على تحديث الخطاب الديني لأن في آيات كثير جدا المفاهيم بتاعتها غلط والرجل سيادة الرئيس السيسي لما رأى أظن في ظني هذا يعني لما رأى أن كل من ليس له في موضوع الدين زي ما أنا كدا ابتدأت وقلت أن أنا لا أنا رجل دين ولا أنا داعية ولا أنا كلام دا كله تخش يتكلموا كلام ما أنزل الله به من سلطان ويقولك في شباب تلحد يعني هو الشاب إلي يلحد ما لا يلاقي إلا كلمة وحدة في مثلا في كتاب البخاري أو في الأحاديث النبوية الشريفة ويلزق فيها زي الناس إلي راحت بتوع أوروبا دلوقتي الشباب بتوع أوروبا هل هم إلي رايحين يجاهدوا دول مش عارف هنا وهنا مع داعش لم يلاقوا أن الجهاد بالقتل في الإسلام اختصروا الإسلام في الكلمتين دول..
الحبيب الغريبي: سيد عباس أليس هذا الخطاب هو الذي أنتج حركات متطرفة وعنفية؟ ألم يفعل تنظيم الدولة الإسلامية كل ما فعله باسم الدين؟
محمد عباس: نعم أنا متفق جدا أن هناك جماعات إسلامية متطرفة تعمل ضد الدين وتستخدم بعض الآيات بشكل مختلف لتحقيق مآربها، لكن إحنا نرجع بقى لمن يتحدث عن تجديد الخطاب الديني من يتزعم ثورة في تصحيح الخطاب الديني، لما يجيب علي جمعة وعمرو خالد يدوا محاضرات واضحة للجنود عشان يقتلوا الناس في الشوارع يعني ما ينفع دوت هو إلي يناقشنا في تجديد الخطاب الديني، لما علي جمعة يطلع يقول بالنص اقتلوهم في الشوارع دي عالم معفنة نتنة هو قال كدا بالنص تمام قدام السيسي وهو قاعد والسيسي يأمن عليه ويجيب أحد تلامذته يبقى المستشار أسامة الأزهري يبقى مستشار ديني لي لا ينفع دوت اللي يجيء يكلمني عن تجديد الخطاب الديني لما الناس تموت في السجون بالمرض ويتقتلوا في البيوت ما ينفع أن دوت المسؤول عن اللي يحصل دوت يكلمنا عن تجديد الخطاب الديني لما هو يقتل ويحرق الناس في رابعة والنهضة أكثر من 1300 يتقتلوا في يوم واحد عن طريق قواته عن طريق الدعم الديني اللي خذوا الجنود دول لما جم يفضوا الاعتصامات دي ويقتلوا الناس دوت ما ينفع دوت يكلمنا عن الخطاب الديني فرق إيه عن داعش لما يجيء يقول لي إن هو يقتل كل يوم لما قتل 1300 واحد وبعديها بيومين 100 وبعد كدا لسه من كم يوم يقتل لي 13 واحد في البيوت بقولك تصفية، تصفية إيه؟ فرق إيه عن داعش وعن الجماعات ديت الفرق إن هو معه الجيش وطني موجود في البلد يستخدمه لتحقيق إرادته يستخدمه بالخطاب الديني إلي هو بقول إلي أنا عايز أجدده لتحديد لإنفاذ إرادته في المجتمع المصري وإنهاء الديمقراطية في المجتمع المصري دا السيسي عايزه بشكل واضح، عايز يواجه خطاب للخارج أنا أغير ومش عايز الخطاب دوت يوجه الدين للسيطرة على المجتمع ويوجههم إن أنا بالعمل دوت للإصلاح الديني وخلافه ويقتل في الناس في الشوارع عادي ويقتلهم في السجون ويقتلهم في البيوت عادي ويقول لك لا دول الناس التانيين الوحشيين اللي يقتلوا..
الحبيب الغريبي: سيد محمود يعني لنقل أن الفكرة معقولة وفيها قدر كبير من المقبولية على الأقل نظريا، لكن من المؤهل للقيام بهذه المهمة هل هي السلطة السياسية بيعني بتوجهاتها الأيديولوجية بإكراهاتها المصلحية بخصوماتها السياسية يعني ما الذي يمكن أن ننتظر من هذا الإصلاح سوى انه يعني سيفصل على مقاس رغبة السلطة؟
محمود عطية: هو السلطة ليس فيها حد السياسيين ما فيش حد لا يوجد رجال دين يستطيعوا أن يتبنوا هذا الحدث، سيادة الرئيس طلب من الإمام فضيلة الإمام الأكبر شيخ الجامع الأزهر ومن وزير الأوقاف أن الأزهريين هم من يتولوا هذا الكلام، لما طلع الناس في يعني في حاجات لو تعدي كدا لا تأخذ على يعني كان يطلع في البرامج التلفزيونية بقولك سيدات ورجال فمن {شاء فليؤمن} ماسكينها كدا {ومن شاء فليكفر} واخذ بال حضرت، الآية دي في سورة الكهف وحوالي 25 كلمة الآية نفسها حجم الآية فيها حوالي 25 كلمة..
الحبيب الغريبي: أنت لا تجيبني عن السؤال هذا كله مطروح للنقاش للتداول بينما ولكن المهمة هذه المهمة من سيتكفل ما نشاهده الآن هو أن السلطة السياسية هي المتزعمة لتجديد هذا الخطاب الديني وهي التي تحرض على ذلك؟
محمود عطية: رجال الأزهر رجال الأزهر ورجال الدين، هو الرجل عمل إيه رئيس السيسي عمل إيه؟ يطلب من المختصين ما هو طلع لنا ناس مش مختصين ما أنا بقول لحضرتك اهو يختصوا بالكلام..
الحبيب الغريبي: السيد عباس يقول لك الأزهر هو جزء من المشكلة وليس جزء من الحل..
محمود عطية: أمال نجيب مين يجدد نجيب مين؟ دا المرجعية بتاعتنا ألف سنة الأزهر مين إلي جدد؟ الأستاذ اللي هو يسب الأئمة ويشكك في البعض الأحاديث للرسول الأعظم عليه الصلاة والسلام يعني نجيب مين؟ في على الجزيرة نت على الجزيرة نت موجود أن مذيع أو صحفي ومش عارف مين أنهم يتبنوا تجديد الخطاب الديني عن طريق بتاع تملقا للرئاسة، طيب لما هم الصحفيين لما يكلموا يحصل الكلام دا هم مش مختصين ولكن أنا بقول لحضرتك لما نختزل الكلام ويطلع لنا ده ويطلعنا ده وإحنا مش عارفين يعني كان في قواضي كثير جدا كان ممكن تناقش مع الأمم المتحدة وجمعيات النصب بتاعت الحقوقية والحاجات دي والمرأة والكلام دا زي، مثلا ختان الإناث زي الزواج والطلاق لو في عندنا حد يطلع يقول ويتحمل مسؤولية المسلمين كلهم في العالم دا صح ودا غلط، لما يطلع لنا واحد يتملق أي حد هو الراجل الرئيسي السيسي مش سيقعد يمسك كل واحد واحد ويقولك مليوني خلع حجاب دا كلام؟ هو دا الكلام فالرجل لما يتكلم مش راح يقول لكل واحد بقى اسكت يكلم بقى الجهة المسؤولة يشوفوا الكلام بقى جددوا وأنتم اعملوا عشان أنت عارف بتاع خلع الحجاب بقولك إيه؟ عشان لما نعمل كدا يدخلوا الدنيا ببعضها كمان، ما معناه يعني نغيظ الإخوان صرح كدا هو الأخ دا إيه دا؟ دا مش كلام فلما يجيء الرجل مشكورا وثاني مرة وثالث مرة ويكلم رجال الدين سيكلم مين يقولهم اعملوا الكلام فالدنيا تقوم ما تقعد..
الأزهر.. التحولات والتناقضات
الحبيب الغريبي: سيد عباس هو يقولك يعني بالنهاية الأزهر هذه المؤسسة الدينية الرسمية هي التي يفترض أن تقوم بهذا التجديد ولكن أنت قلت بأن الأزهر يعني هو جزء من أو ما يعني أنه جزء من المشكلة، المؤسسة الدينية الرسمية يعني تاريخيا على الأقل في المرحلة القريبة يعني الحديثة كانت مواقفه متقلبة كثيرا يعني مرة لا يجوز الخروج عن الحاكم مرة نعم مرة بين بين يعني هذه الممارسات ألا تمنح الحاكم السلطة أي سلطة يعني أن تلعب على كل هذه التناقضات وبالتالي تدجن الأزهر كما تشاء.
محمد عباس: لا هو بالتأكيد من أيام عبد الناصر والأزهر تدجن دا خلينا نتكلم بصراحة عبد الناصر عمل قانون لتأميم الأزهر وتعيين شيخ الأزهر عن طريق السلطة وهو الرئيس، وفي هذه الحالة أصبح الأزهر بشكله الحالي هو مجرد مؤسسة داخل مؤسسات الدولة وينفذ إرادة الدولة وسياسات الدولة إيه هي دي الأزمة الحقيقية، وإذا خرج أحد الشيوخ أو أحد كبار العلماء في الأزهر ضد هذا التيار أو إرادة الدولة بالشكل الحقيقي زي الشيخ حسن الشافعي الدكتور حسن الشافعي اللي هو عضو المجمع الإسلامي تم طرده تم تحويله للتحقيق تم رفض وجوده والتدريس له بالنسبة له لأنه عارض هذا المسار إلي ماشي فيه الأزهر وعارض الرسالة الرسمية في الأزهر، لما نلاقي واحد زي محمد جبريل كان على طول بصلي في المسجد في كل رمضان طبعا ما حد يصلي برمضان دي مصر قديمة ولازم تبقى عارف الموضوع دا كويس، يتم منعه عشان بس دعا على الظالمين وأعوان الظالمين يعني دا الدين اللي هو عايزه السيسي مش عايز حد يقول كلام غير مسار الدولة إلي هي بتقول أنا سأقول وأنتم تسمعوا لا أريكم إلا ما أرى دا اللي هو عايزه السيسي بشكل واضح وصريح ما حدش يطلع يدعي على حد يدعي مجرد أن هو يدعي مرفوض الدعاء دوت، نجيء للنقطة الثانية بالتأكيد محتاجين تجديد في الخطاب الديني ما حدش يختلف على النقطة دي لكن شكل التجديد دا إيه؟ شكل التجديد ا أن رئيس الدولة إلي يطلع يقولك في خطاب أنا المسؤول على دين الناس تجديد إيه دا؟ أنت فرقت إيه عن الدولة السقراطية فرقت إيه عن الدولة الكنائسية لما كانت الكنيسة هي إلي بتحكم، ما ينفع رئيس يوجه الدولة ودين الدولة على حسب رؤيته وحسب تربيته هو ونشأته ما كان الإخوان موجودين مش دي كانت الأزمة مع الإخوان أن هم عايزين يحلوا الدولة إلى دولة دينية هو عايز يعمل الدولة دولة دينية حسب معتقداته وتربيته هو، السيسي بشكله الرئيسي كان في الجمالية قريب من الحسين قريب من الجماعات الصوفية وإحنا عارفين كلنا المواضيع دي وعليه هو عايز شكل محدد للدين شكل محدد للرسالة إحنا عارفين برضه الطرق الصوفية ودعمها الشديد للسيسي ونزولها المظاهرات لتأييده، وشيوخ الصوفية ليترأسهم علي جمعة إلي دعموا السيسي في أكثر من مكان وعليه هو عايز الدين اللي بالشكل دا اللي يدعم السلطة يدعم الدولة يدعم الرئيس، اللي كان من سنة واحدة بس علي جمعة بقول أيوه ننزل ضد الناس دلوقتي بقولك لا تعقد في بيتك دا الدين اللي عايزه السيسي، هو يوجه خطابا للخارج خطاب أنا أجدد الدين عشان لا يحصل الإرهاب بالرغم أنه يستخدم الدين لقتل الناس في الشوارع ويستخدم الخطاب للداخل أنا عايز الدين اللي يرتقي بالروح وبالأخلاق ولا يعارضني..
محاولة لاستبعاد المناوئين للانقلاب
الحبيب الغريبي: سيد محمود أليس هذا ما يؤكد بأن الاستهداف هو يعني له حمولة سياسية أكثر منها أي شيء آخر، ذكر الشيخ محمد جبريل يعني هناك تضييقات وهناك ممارسات لتكميم الأفواه على أكثر من شيخ ومن إمام يعني دكتور المعصراوي الدكتور أحمد عامر الدكتور محمد بهاء النور وغيرهم يعني محاولة لاستبعاد المناوئين للانقلاب يعني بالمفهوم السياسي في مقابل الاحتفال بحملة المباخر وهم أصبحوا كثيرين اليوم حتى أن منهم من وصل إلى درجة تقديس السيسي.
محمود عطية: زي ما حضرتك تقول كدا الاختلاف بالرأي لا يفسد للود قضية، حضرتك بتقول مناوئين للانقلاب ما فيش مشاكل يعني إيه المشكلة أي حد انقلاب أو مناوئ للانقلاب ما فيش مشكلة يعني الاختلاف في الموضوع دا زي ما قلنا من دقائق الشيخ محمد جبريل والشيخ الحويني ومحمد حسان مع الاحتفاظ بالألقاب يعني دُول لما يمنعوا من الخطابة في المساجد لأنها ليه {وَأَنَّ الْمَسَاجِدَ لِلَّهِ فَلَا تَدْعُوا مَعَ اللَّهِ أَحَدًا} أنت تدعي أنت رجل صاحب دعوى المسألة مش مسألة سياسية، وبعدين في حاجة اسمها الخطبة الموحدة كل يوم جمعة المفروض إن في خطبة في جميع مساجد الجمهورية فلما أنت تجيء كل واحد يعني أنا لما تقول الشيخ أحمد المعصراوي فضيلة الشيخ وأنا له في قلبي معزة يعني.
الحبيب الغريبي: هذا ممنوع من السفر الآن.
محمود عطية: كويس ممنوع أنت يا عم يا مولانا الشيخ إيه إلي دخل السياسة في المنابر إيه دخل الكلام ده ما أنت إلي بتعلمنا نتعلم منك يعني إحنا نتعلم منك، في سورة الجن موجودة أنت بتعلمها لنا وتقرأها لنا عشان نحفظ ورائك فدي المساجد ما لهاش دعوة بالسياسة تحريض تحريض على مهاجمة السلطات وتحريض ضد الجيش والشرطة، في شيخ في شيخ يحرض الجماهير ضد جيش بلده وشرطة بلده أي كان الكلام دا لا ينفع، فلما يعمل الكلام دا خلاص لا يوقف لأن البلد كمان في حالة المفروض إن إحنا بنعدي الحمد لله عدينا يمكن 90% من الأزمة إلي كنا فيها فمش ناقصة بقى لما يجبلنا الأخ محمد جبريل ويدعو على فلان والإعلام إيه إلي دخل الإعلام بالجامع بالمسجد بالكلام دا يعني واخذ بال حضرتك، ادع يا سيدي برا لكن ما تأخذ المنبر وتأخذ الجماهير زي ما بقول الأستاذ محمد أن في ناس تعودت في يوم 27 أو 26 يصلوا في مسجد عمرو بن العاص مئات الآلاف.
الحبيب الغريبي: سيد عباس المساجد ليست للترويج السياسي..
محمد عباس: أنا لازم أرد..
الحبيب الغريبي: المساجد فقط هي للدعوة للوعظ والإرشاد..
محمود عطية: ما هو دا قرآن..
محمد عباس: {فَلَا تَدْعُوا مَعَ اللَّهِ أَحَدًا} يعني لا تشرك بالله دا بس تفسير الآية بس عشان بس...
محمود عطية: لا لا لا المفهوم المفهوم إلي أنت عايزه ..
محمد عباس: فيها تفسير الآيات إحنا إلي نخش برضه في الدين مش إحنا قلنا الدين مش بتاعنا..
محمود عطية: لا لا ما أنا بقول لك...
محمد عباس: مش إحنا قلنا الدين إحنا لا نخش فيه إحنا عوام..
محمود عطية: ما أنا جايب ما أنا جايب ما أنا جايب الكلام دا من تفسير الآية..
محمد عباس: ارجع لتفسير الآية تفسير الآية..
محمود عطية: طب يلا قول، قول...
محمد عباس: دي نقطة النقطة الثانية لما يدعو للسيسي دا مش سياسة لما يعملوا خطب للسيسي دا مش سياسة لما يقول لك أن لأ ما تدعي على السيسي وينفع تدعي على مرسي دا مش تدخيل الدين في السياسة...
محمود عطية: لا لا ما حدش لا لا أنا ما سمعت..
محمد عباس: لا اسمع اسمع ارجع لوائل الأبراشي مع الشيخ السلفي إلي طلع وتكلم على النقطة دي ممكن ترجع لها حضرتك دي نقطة وهو على المنبر على فكرة، النقطة الثانية يعني إيه يعني المطلوب أنت بالضبط شكراً جداً أنت وضحت النقطة الثانية إلي أنا قلتها إلي هي السيطرة على المنصات الدينية في مصر سواء أزهر أو كنيسة.
محمود عطية: في العالم كله في العالم العربي كله على فكرة في العالم العربي كله على فكرة..
محمد عباس: يعني هو دا اسمه استبداد أنا ما ليش دعوة أنا ما ليش دعوة بقى دا اسمه إيه يعني مش موجود بمصر بس موجود في أي حتة دا اسمه استبداد، إلي هو الرسالة الوحدة إلي عايزة الدولة توصلها للناس أنا عايزك تقول داوت أنا عايز الناس ما تسمع غير الكلام دا عايز الناس تسمع منك بس إلي أنا بقوله لا أريكم إلا ما أرى هي دي النقطة بشكل واضح، الناس ما تتكلم في السياسة الناس ما تتكلم في معارضة السيسي أو اعتراض على قتله للناس بالرغم بالرغم أن السيسي بسيب علي جمعة يحاضر بالجنود في المعسكرات يعني دا دا مش تدخيل دين في السياسة ولا إحنا بنهزر! النقطة الثانية بسيب أسامة الأزهري يطلع له في العيد إلي فات بمجد فيه ويدعي له على الهواء وهو قاعد تحت قدامه دا مش تدخيل سياسة ولا إيه هي دي النقطة بالضبط دي الخلافات الرئيسية إن هو بقول لك خطاب للخارج دي نقطة خطاب للسيطرة على الجموع في الشوارع وأني لا أريكم إلا ما أرى وإرجاع مصر للستينيات والخمسينيات مرة ثانية أن الأئمة ما يقولوا غير إلي عايزه السيسي النقطة الثالثة جر الإسلاميين بقى لخانة إيه؟ بأن المنابر بتاعت مين؟ دي الأزمة أنا مشكلتي مع السيسي أنا زي ما بقول أقول مرة ثانية بالتأكيد بتجديد الخطاب الديني لكن أزمتنا الرئيسية فين هو الاستبداد هو يستغل الاستبداد بطريقتين استبداد بالدين يجيب علماء الدين إلي الناس عارفاهم وتحبهم ويرصدهم ويمنع الناس إلي تحبهم إلي بتعارضه يعني حسن الشافعي والمعصراوي ومحمد جبريل لما يعارضوه يتمنعوا، يتمنعوا من السفر ويطالب مصادرة أموالهم وكل التفاصيل دي، النقطة الثانية استبداد باسم الوطنية فإحنا عندنا بدل لما كان عندنا زي ما يقولوا أن الإخوان عايزين يعملوا استبداد ديني ودولة دينية إحنا عندنا استبداد ديني واستبداد باسم الوطنية الاثنين دلوقتي.
الحبيب الغريبي: سيد محمود يعني كله كوم ونظرية السيسي في الإلحاد كوم..
محمود عطية: لا لا بس اسمح لي..
موقف السيسي من ظاهرة الإلحاد
الحبيب الغريبي: أنت أشرت إلى ذلك الرجل لم يبدِ أي قلق أي انزعاج من ظاهرة انتشار ظاهرة الإلحاد في شباب مصر، لا والأخطر يقول أن الإلحاد لا يخرج من الإسلام يعني كأنها دعوة مبطنة للتطبيع مع الإلحاد بالنهاية هذه ظاهرة وموجودة لابد أن نتعاطى معها يعني كيف يمكن أن نفهم هذه النظرية هذه الفلسفة العجيبة؟
محمود عطية: هو المفروض أن إحنا نتقي الله بس إيه في الكلام ولا نحمل الكلام أكثر من..
الحبيب الغريبي: هذا ما قاله حرفياً..
محمود عطية: ماشي أنا جاي لك أهو...
الحبيب الغريبي: يعني بعظمة لسانه..
محمود عطية: ما أنا جاي لك أهو.
الحبيب الغريبي: نعم تفضل.
محمود عطية: بالنسبة للمساجد كلها لما يبقى في وزارة مسؤولة عن..، هو في فترة بمصر كدا جاءت كل واحد مثلاً عشان يهرب من..، في حاجة اسمها ضريبة معينة كدا ولا حاجة قام عامل تحت بيته زاوية ومش عارف إيه جامع تحت البيت، انتشر الموضوع دا بطريقة غريبة جداً وأفرز إرهاب وجماعات ومش عارف إيه، فالدولة ممثلة بوزارة الأوقاف عملت موضوع الخطبة الموحدة عشان الحاجات الصغيرة دي والكلام أما..
محمد عباس: إيه علاقة بالضريبة وبين الخطبة الموحدة مش شايفين فيها أي علاقة يعني..
محمود عطية: لا لا ما أنا بقول لك اهو لا في العلاقة ما أنا بقول لك بقول لك العلاقة بين الضريبة أن الناس تعمل حاجات وبقى يخش يؤم فيها الناس ويخطب فيها، ناس مش لا في الأوقاف ولا في الأزهر ولا الكلام دا لي علاقة عشان بقى أمنع الناس دي كلها وإذا ما يلتزم حد ممن يعتلي المنبر تمام بالخطبة الموحدة لا دا على جنب، ما تخطب في تنظيم لازم الدولة يبقى فيها نظام ما تبقى كدا..
الحبيب الغريبي: هذا تعقيب بالنسبة للإلحاد.
محمود عطية: أنا جايلك أهو بالنسبة للإلحاد طب ما الدكتور مصطفى محمود وأنا قلت لحضرتك الدكتور مصطفى محمود خرج من بس دا عالم أصل المسألة مش ظاهرة ولما الرئيس بقول أن دول يعني المسألة سيرجعون لأن دول مجموعة صغيرة أنا سمعت منهم في التلفزيون ما فيش حاجة ممكن شاب ولا حاجة قلد حد قرأ كلمتين ثلاثة لكن هل واحد فيهم عرفنا مثلاً هو اطلع على القرآن الكريم كله اطلع على الأحاديث النبوية كلها اطلع على الكتب أمهات الكتب شباب وبعدين ترى أنهم ليسوا مؤهلين علمياً بالدرجة الكافية مخرج ليهم من أي أزمة هم فيها زي ما قال سيادة الرئيس فيتجهوا اتجاهات معينة فهو يثق أن الناس دي سترجع ثاني بس الخطاب الديني اللي لازم يكون موجود يجيب الناس، لكن أنت تقول لي الشباب برضه إلي يعملوا الـ Business بتاع إلي هم الدعاة إلي يقولوا إيه دعاء الخنافس دول يعني ما فيهم واحد الـ Business باين لما كان يطلع أيام 25 يناير وطلع بعد خطاب أو الكلمة إلي قالها الرئيس مبارك ولف على المحطات كلها يا شباب يا شباب بكرا 50 ألف شاب نازلين الشارع يكنسوا بزي موحد، منين الفلوس دي وبعدين ما حدش نزل ولا حد طلع ولا حاجة بس هي العربية والجزيرة والقنوات إلي هي إحنا هنغني ولا إيه ولازم يبقى الشيخ دلوقتي عشان بتاع يبقى لابس بدلة أو غرافتات وبتاع لا الكلام دا ما ينفع إحنا دولة أزهر الإسلام وجاهة العالم الإسلامي وإحنا كما قال الشيخ الشعراوي مصر هي إلي صدرت الإسلام حتى للبلد إلي نزل فيها القرآن الكريم فلما نجيء أن نحدث الراجل لو أي حد عمل الكلام دا سيبقى في المجادلة والحوار ولا بس عشان الرئيس السيسي عشان في اختلافات وفي ممكن للزميل لي وجهة نظر وأنا لي وجهة نظر والكلام دا لا.
الحبيب الغريبي: سيد عباس يعني في ضوء كل ما قيل وفي ضوء أيضاً كل الرؤى والتحليلات ليس فقط في مصر ولكن حتى خارج مصر لماذا دائماً أو أصبحت المعادلة تختزل في المقدس والمدنس الحلال والحرام يعني المجتمعات الحديثة الآن أصبحت تتسع للجميع وموضوع حرية المعتقد وحرية الضمير يعني أصبحت من الحقوق الأساسية ثم أن مصر يعني مصر كانت مهد لرموز دينية إصلاحية دعت إلى الإصلاح ودعت إلى تجديد هذا لخطاب الديني محمد عبده جمال الدين الأفغاني علي عبد الرازق يعني لماذا أصبحت كل هذه المسائل تثير حساسية عندما يتعلق الأمر بالشأن الديني؟
محمد عباس: بس أنا عايز أعلق على تعليق على هذا الداعية إلي لابس بدلة وطلع على القنوات..
محمود عطية: أنا ما قلت اسمه..
محمد عباس: الداعية دا لا ما أنا سأقول لك اسمه هو عمرو خالد، عمرو خالد مثلاً دلوقتي يعني هو مع السيسي بشكل واضح..
محمود عطية: مع مين مع مين أنا مش مع حد أنا مع بلدي يا أستاذ محمد أنا مش مع حد أنا مع بلدي يا أستاذ محمد..
محمد عباس: هو مع السيسي هو مع السيسي وكان يفتي الجنود أن أنتم لازم...
الحبيب الغريبي: لكن بدون شخصنة، تفضل.
محمد عباس: أنا بس نحدد الأمور أصل نحدد يعني الأشخاص دول عملوا إيه أنا ما عندي مشكلة أنا بقول أصل دي أحداث حقيقية أنا لما أجيب أسماء أنا بقول هم عملوا واحد اثنين ثلاث أربعة عمرو خالد قال أدى محاضرة للجنود وقال لهم أنت لما تعمل العمل دا أنت تخدم دينك لما بتمسك السلاح وتدافع عن وطنك بقتل الناس قال لهم أنت تخدم دينك دا عمرو خالد إلي إحنا نتكلم عليه دي نقطة، النقطة الثانية نرجع للتجديد التجديد دا جاء منين؟ جاء من مين؟ هل جاء من رأس الدولة لما تكلمنا عن جمال الدين الأفغاني أو الأشخاص الثانيين لا جاء من مجددين علماء ومفكرين هم إلي طرحوا الأمر والدولة تقف على الحياد في هذه اللحظة، لكن عندما نأتي للحظة الرئيس يقول فيها أنا المسؤول عن دين المواطنين في اللحظة دي لا هو إلي يتدخل هو إلي يحاول يغير بمسار أن الدين الذي أنا عايزه بس الشكل إلي أنا عايزه هو المفروض إلي يكون موجود هنا هي دي الأزمة وهي دي المشكلة، ما بيدي المساحة للمفكرين الإسلاميين والعلماء أنهم إلي يتحركوا بحرية ويطرحوا الأطروحات الحقيقية، بلحظة ثانية أن هو يسوق نفسه أن هو ممثل الإسلام الوسطي الجميل المتصالح مع الصهاينة وما عنده مشكلة مع الأجانب والكلام دا كله، في نقطة ثانية عندنا نقطة الإلحاد بالنسبة للسيسي، إيه دخل رئيس الجمهورية الناس تلحد ولا ما تلحد؟ مش دي دولة دينية برضه لما إحنا نتكلم كدا يبقى كدا الرئيس يطبق الدولة الدينية في معتقدات الناس أنا مع حرية المعتقد أنا مع إن إلي عايز { فَمَنْ شَاءَ فَلْيُؤْمِنْ وَمَنْ شَاءَ فَلْيَكْفُرْ} براحته المسلم يفضل مسلم والملحد يبقى ملحد والمسيحي يبقى مسيحي..
محمود عطية: اسمح لي أعلق على الحتة دي بالذات بعد ما تخلص بعد ما تخلص...
محمد عباس: يا سيدي يعني أنا بقول لك نصاً قيل إيه، أنا ما عندي مشكلة مكل واحد يختار المعتقد إلي هو عايزة ليه دخل رئيس الجمهورية في المعتقدات الخاصة؟ ليه الشرطة تقبض على الفاطمي في رمضان؟ يعني ليه إيه إلي دخل الدولة بهذا الأمر وبهذه المشاكل، تحويل الأزمات مع كل اتجاه يحاول يجيب المناقض له يدخل الإخوان إحنا عايزين نجدد دين والخطاب الديني أن إحنا نشوف الدولة أكثر وسطية، يجيء للعلمانيين والملحدين يخش معهم في خناقة الإفطار في رمضان وخلافه، أنا مع الحرية الكاملة أن لازم الدولة تقف على الحياد بشكل واضح في نقطة الدين لا تتدخل لا تسيطر على خطب المنابر لا تسيطر على الكنيسة لا تسيطر على التفاعلات الدينية والتفكير الديني..
الحبيب الغريبي: طيب سيد محمود معلش حتى نتقدم يعني...
محمود عطية: لا لا معلش حرام حرام علي حرام علي وعليك وعلى أستاذ محمد..
الحبيب الغريبي: سأعطيك الفرصة طيب تفضل بالتعقيب باختصار تفضل.
محمود عطية: {وَقُلِ الْحَقُّ مِنْ رَبِّكُمْ فَمَنْ شَاءَ فَلْيُؤْمِنْ وَمَنْ شَاءَ فَلْيَكْفُرْ إِنَّا أَعْتَدْنَا لِلظَّالِمِينَ نَارًا} دي للتهديد والوعيد ما بقول زي ما الأستاذ محمد في ناس تأخذها زي الأستاذ محمد ويقول لك كل واحد براحته ففضيلة الإمام الشيخ الشعراوي عليه رحمة الله كان بقول لك إذا الناس تتكلم بالموضوع دا {فَمَنْ شَاءَ فَلْيُؤْمِنْ وَمَنْ شَاءَ فَلْيَكْفُرّْ} لو وقفوا لحد كدا واختصروا الآية لحد كدا فإذاً إلي آمن نفذ الأمر وإلي كفر نفذ الأمر ما إحنا عايزين نشغل عقلنا ما أحنا نعرف نقرأ ونكتب دي مسؤولية قدام ربنا، أنا ما دام أعرف أقرأ واكتب وعندي شيء من الوعي ربنا سيحاسبني أن أنا لما أسمع حاجة أقرا عليها واطلع، لما يطلع لنا شيخ ويكذب الحديث الشريف ما معناه أن إلي يأخذ عسل الصبح تمام إلي يأخذ عسل الصبح يعفي جسمه وبقية النهار من السم دا موضوع كبير جداً..
الحبيب الغريبي: كبير جداً بس بس سيد محمود...
محمود عطية: ما أنا بقول لك بقى..
حرق كتب دينية وتراثية
الحبيب الغريبي: مع ذلك هل كل هذا يحارب بالحرق بالإلغاء يعني هناك يعني أعمال حرق للكثير من المؤلفات التراثية الكثير من الكتب الدينية..
محمود عطية: غلط.
الحبيب الغريبي: إلغاء لمقررات مدرسية حتى تتحدث عن...
محمود عطية: غلط غلط غلط..
الحبيب الغريبي: قيادات إسلامية مثل صلاح الدين الأيوبي...
محمود عطية: لا لا لا..
الحبيب الغريبي: يعني هل يواجه هذا بالحرق؟ ألا يتساوى هذا ألا يتساوى هذا مع ما يفعله تنظيم الدولة الإسلامية في هدم المتاحف وإلغاء وإزالة..
محمود عطية: لا نقر هذا الأستاذ وائل إلي يتكلم عليه الأستاذ محمد عمل حلقة جامدة جداً عن الموضوع دا، لا لا ما حدش يقبل ما حدش يقبل الكلام دا والرئيس السيسي لما يتكلم على يطلب الرجل ما قال لا عايز يبقى هو أن ربما سيسأله أنه في موقع المسؤولية وساب الكلام دا يتعمل ولكن كقائد وكرئيس جمهورية المفروض أن لو شايف خلل معين يكلم أهل الرأي وأهل الثقة في الموضوع دا يا أخوانا دا بقول للشيخ الإمام للأكبر بقول له أنا أحاجيك أمام الله يعني أنا أخلي مسؤوليتي أنا ما ليش دعوة طب الراجل سيعمل إيه أكثر من كدا..
الحبيب الغريبي: هل ترى أن هذا العمل عفوي يا سيد عباس؟
محمد عباس: طبعاً أنا قلت لك من الآخر هو ثلاث مسارات هو يمشي عليهم، يمشي على نقطة الخارج يكلم الخارج يمشي على نقطة السيطرة على المنابر الدينية يمشي على نقطة سحب الإسلاميين لمعركة وهمية وليست هي المعركة الرئيسية في الإصلاح في الدولة وعليه الخطاب المستمر والاستخدام الديني المستمر هو لتحقيق هذه الثلاث مسارات دول وليس حديث عفوي وليس حديث لإخلاء المسؤولية وخلافه، لا إخلاء المسؤولية عليه أنه يترك العلماء أن هم يعملوا إلي هم عايزينه لكن ما يجيش هو يقول لك دا المسار إلي أنا عايزه ما يختار مذهب من المذاهب أو طريقة صوفية ما هي التي تحقق الكلام دا يعني ما يختار لي علي جمعة وأسامة الأزهري وهم إلي يطبقوا الكلام دا، وعليه زي ما قلت من شوية إلي جددوا وإلي طالبوا بتجديد الخطاب الديني هم المفكرين والعلماء هم إلي تحركوا، الدولة لم تتدخل في تجديد الخطاب الديني في هذه اللحظة..
محمود عطية: هو طلب من الدكتور علي جمعة هو طلب من الدكتور علي جمعة هو طلب منين يا أستاذ محمد..
محمد عباس: طلب من شيخ الأزهر علي جمعة طبعاً يعني..
محمود عطية: وعلي جمعة فين؟ الراجل ببص كدا وبقول من شيخ الأزهر علي جمعة قاعد هنا..
محمد عباس: مش سنقول طلب من الجميع يعني.
مغالطات درامية خطيرة
الحبيب الغريبي: طيب سيد محمود سيبك سيبك من الكتب يعني انظر ماذا حفلت به المسلسلات الدرامية في رمضان هذا العام، يعني الكثير من السهام أطلقت على هذه المسلسلات يعني التي فيها تبخيس كثير لمنظومة القيم والأخلاق وحتى أن أحد هذه المسلسلات حارة اليهود يعني ذهب بعيداً في يعني تقزيم الشخصية المصرية خاصة المصري البسيط المتدين قدمتها على أنه عنيف، واليهودي على أنه إنسان يعني ربما ملائكي وطاهر يعني هل هذا شكل من أشكال ربما التجديد المفترض للخطاب الديني.
محمود عطية: هايل، هايل إن حضرتك قلت الكلام دا أشار الرئيس السيسي لهذا الكلام بس مش طبعاً للمسلسل إلي حضرتك بتقول عليه أو حاجة زي كدا وخلي بال حضرتك برضه عشان نبقى في الصورة ما حدش يقر الشيء الغلط إذا كان هناك غلط أنا مش متابع أوي موضوع المسلسلات والحاجات دي ولكن من القراءات والحاجات دي العدد الكم الهائل إلي معمول دا وما نلاقي في مسلسل ديني مسلسل تاريخي مسلسل مش عارف إيه هذا الكلام ما حدش يقبله لكن الراجل أشار إلى هذا الكلام وقال إذا كان في حاجة تتعمل حاجة للدين حاجة للأطفال الطفل لما ببص حاجة في التلفزيون تلتصق بذهنه لحد لما يموت فلما يتعلموا حاجة غير لما سيقرأ ورقة لأن الكلام دا قريب جداً بالنسبة للنشء وللكبار وكل حاجة أنا معك بأن إحنا، ولكن اختلاف الرأي اختلاف الرأي على سيادة الرئيس أو على القيادة المصرية أو على الدولة المصرية أنه في حد يبقى عايز إن دي المصلحة شايفها مصلحة خاصة للرئيس السيسي وفي حد يقول أنها الكلام دا عام وعادي وما فيش أي مشاكل دا وارد الخلاف وارد بس هي المشكلة يعني أقول لحضرتك حاجة، التصريح لأوباما النهار دا الرئيس أوباما يقول في أثيوبيا أن الفساد في أفريقيا وفي كل حتة في العالم وحتى عندنا في أميركا حد عمل حاجة برنامج عن الكلمتين دول حد قال، في مصر دلوقتي كان في النهار دا أو أمبارح كان في حاجة عشان القضاء الحمد لله القضاء على 135 ألف مريض بفيروس سي الله هو إحنا نمسك إذا كان هناك بعض السلبيات نقوم نجيء في الإيجابيات ما نتكلم.
الحبيب الغريبي: طيب سيد عباس يعني هذا الكلام وهذه الدعوات يعني تصدر في ظرفية سياسية متأزمة جداً في مصر يعني، هل تعتقد أن البيئة السياسية التجاذبات الحاصلة أيضاً حتى الإرث الثقافي والقيمي للمجتمع المصري تسمح بنمو ما يراد له من خطاب جديد ومتجدد ديني؟
محمد عباس: آه يعني أنا بس ذكرني بكلمة القضاء على الفساد بالقضاء النهار دا قضية إلي هو رامي عبد الهادي القاضي اللي طلب رشوة جنسية وإلي هو المسؤول عن الإفراج عن أحمد موسى والحكم على بنات الأزهر بخمس سنين وثلاث سنين وخلاف يعني نتكلم عن الدين الأول نطبق الدين الأول في الأحكام يعني نطبق الدين في أن إحنا نختار القضاة الجيدين في نظر القضايا دا مبدئياً، يعني الراجل دا مثلاً يفترض أن يكون القضايا إلي كانت عنده لو إحنا نطبق الدين يتم مراجعتها مرة ثانية دا في اعتقادي لو إحنا نتكلم في الدين نرجع للنقطة دي، نقطة التجاذبات طبعاً لا ينفع عمل هذا التجديد في ظل التجاذبات الموجودة وبالتجديد ما ينفع يعمل التجديد دوت سفاح فاشي اسمه السيسي وقابض على أكثر من أربعين ألف معتقل يعني دا بالتأكيد دا ألف باء لو سنتكلم على تجديد الخطاب الديني إلا لو عايزين هذا الدين يكون مجرد وسيلة وأداة في يد هذا الرجل لتطبيق فاشيته والدكتاتورية بتاعته واستكمال الدكتاتورية بتاعته بالطبع لا يوجد مسار لتجديد الخطاب الديني في ظل هذه السلطة بل بالعكس وجود هذا الرجل يدعوا إلى الانغلاق الديني أكثر يدعو إلى وجود جماعات إرهابية أكثر يدعوا إلى وجود جماعات يعني إحنا كان عندنا جماعات إرهابية اسمها أنصار بيت المقدس دلوقتي عندنا داعش عندنا المرابطين عندنا أجناد مصر بسبب أفعال هذا الرجل إلي قال أن هي باسم الدين إلي هو تكلم باسم الوطنية والقتل اللي في الشوارع، وعليه أن إنقاذ العالم وإنقاذ مصر وإنقاذ المنطقة العربية من هذا العنف المفرط علينا التخلص من هذا الرئيس ومن حوله لإيجاد مخرج حقيقي ونقاش حقيقي حول تجديد الخطاب الديني عن طريق ناس لم يقوموا بكل هذه المجازر وكل هذا الاستبداد.
الحبيب الغريبي: شكراً لك محمد عباس عضو ائتلاف شباب الثورة السابق، أشكر السيد محمود عطية- الوقت انتهى- رئيس ائتلاف مصر فوق الجميع شكراً لكم على هذه المشاركة، تحياتي لكم مشاهدينا الكرام ونلتقي إن شاء الله في حلقة أخرى من برنامج الاتجاه المعاكس دمتم بخير.
